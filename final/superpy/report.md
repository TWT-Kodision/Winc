Het meest uitdagende van deze opdracht is het structureren van de code. Ik heb daarbij de code in 3 stukken gedeeld waarbij er drie bestanden zijn met elk hun functies. Zo is het makkelijk om functies toe te voegen aan het programma of deze aan te passen. In het bestand "functions.py" zit de code die voor de functies van het programma zorgt en maakt gebruik van de controller om gegevens op te halen of om gegevens toe te voegen aan een bestand.  
Daarnaast heeft de implementatie van argparse veel tijd gekost. Om het probleem op te lossen waarbij een keuze weer afhankelijk is van een eerdere keuze, heb ik gebruik gemaakt van subparse. Daarmee kan je mogelijkheden "nesten". Al vermoed ik dat het stukje nog een stuk efficienter kan worden geschreven. De argparse wordt gebruikt om de functies aan te roepen.
Tijdens het maken van de opdracht kwam de overweging om de gegevens uit de csv bestanden steeds op te halen en de wijzigingen gelijk in het bestand uit te laten voeren of de gegevens eerst in een variabele te zetten en vanuit de variabele de bewerking uit te voeren en die vervolgens weer op te slaan in een bestand. Ik heb daarbij voor het eerste gekozen in dit geval hoewel ik denk dat het meer resources kost is het wel een veiliger manier. De gegevens worden gelijk na een bewerking opgeslagen en bij een eventuele storing zal dan nog alles bewaard blijven. De drie highlights hierbij is wel de functie waarbij je een grafiek kan plotten met de verkoop in een periode, het ophalen van de voorraden en het berekenen van de winst. Deze maken allemaal gebruik van meerdere modules in het programma. 
